# Vefforritun 1, 2024, hópverkefni 1

Verkefnið felst í því að smíða vef eftir forskrift.

## Hönnun

[Hönnun í Figma](https://www.figma.com/design/FIaiqGRdmBviTBJYK4mJnQ/vef1-2024-h1?node-id=2-2&t=qUFkm5eUXNyRyQiY-1).

Hægt er að kveikja á grind með View > Layout grids.

Allt efni, litir, stærði o.s.fr skal taka úr Figma skjali.

Ekki þarf að útfæra neina virkni fyrir takka eða form.

Hönnunin **er ekki fullkomin** og er ósamræmi í bilum, stærðum o.þ.h. Leyfilegt er að normalísera en hægt er að spyrja spurninga um hönnun á rásinni `#vef1-2024-h1`. Einnig er leyfilegt að laga hluti sem stangast á við annað sem við höfum farið yfir í fyrirlestrum og í námsefni.

Gefin er desktop og mobile hönnun. Passa þarf upp á að vefur sé skalanlegur á milli.

Vefur skal vera prófaður og virka í nýjustu útgáfum af Firefox og Chrome.

## Hópavinna

Verkefnið skal unnið í hóp með 3-4 einstaklingum. Hafið samband við kennara ef ekki er mögulegt að vinna í hóp. Hægt er að leita að félögum á slack á rásinni `#vef1-2024-h1-vantar-hop`.

Notast skal við Git og GitHub. Engar zip skrár með kóða ættu að ganga á milli í hópavinnu, heldur á að „committa“ allan kóða og vinna gegnum Git.

Sjást ætti á _commit history_ að allir meðlimir hóps hafi tekið þátt í verkefni.

Útbúa þarf a.m.k. fimm Pull Request (PR) þar sem búið er að fara yfir af öðrum meðlim í hóp og yfirferð ásamt gagnrýni sést á GitHub.

## Lýsing á verkefni

`README.md` skrá skal vera í rót verkefnis og innihalda:

- Upplýsingar um hvernig keyra skuli verkefnið
  - `npm run dev` eða `npm start`
  - `npm run lint` skal vera til staðar og keyra stylelint á Sass
- Létt lýsing á uppsetningu verkefnis, hvernig því er skipt í möppur, hvernig CSS/Sass er skipulagt og fleira sem á við
- Upplýsingar um alla sem unnu verkefni, nöfn, HÍ notendanöfn og GitHub notendanöfn

## Tæki og tól

Verkefnið skal innihalda `package.json` og `package-lock.json` sem innihalda öll notuð tól.

Þegar verkefnið er sótt verður `npm install` keyrt á undan öllum öðrum skipunum.

Setja skal upp Sass og stylelint með `stylelint-config-sass-guidelines` og `stylelint-config-standard` fyrir verkefnið.

## Mat

- 10% - README eftir forskrift, tæki og tól uppsett, vefur keyrir á Netilfy.
- 10% - Git og GitHub, a.m.k. fimm Pull Request.
- 10% – Snyrtilegt, gilt (skv. stylelint) CSS/Sass, gilt og aðgengilegt HTML.
- 20% – Almennt útlit (haus, fótur, meginmál) og skalanleiki.
- 15% – Forsíða.
- 10% – Yfirlitssíða.
- 15% – Uppskriftasíða með mynd í haus.
- 10% – Uppskriftasíða með vídeó í haus.

## Sett fyrir

Verkefni fyrst sett fyrir í fyrirlestri mánudaginn 16. september 2024.

Sett fyrir að öllu leiti í fyrirlestri mánudaginn 23. september 2024.

## Skil

Tilnefna skal hópstjóra sem skráir sig í ákveðinn hóp undir „Hópverkefni 1“ í Canvas. Aðrir nemendur skrá sig í framhaldinu í sama hóp, hópstjóri getur líka skráð aðra nemendur í hópinn.

**Útbúa skal hóp jafnvel ef verkefnið er unnið sem einstaklingsverkefni**.

Hópstjóri skal skila fyrir hönd allra í Canvas í seinasta lagi fimmtudaginn 24. október 2024.

**Mikilvægt er að öll skil séu gerð í hóp annars munu ekki allir nemendur fá einkunn.**

Skil skulu innihalda:

- GitHub notendanöfn allra (passa þarf að allir nemendur séu í hópnum!)
- Slóð á verkefnið keyrandi í hýsingu
- Slóð á GitHub repo fyrir verkefni. Dæmatímakennurum skal hafa verið boðið í repo. Notendanöfn þeirra eru:
  - `digitalsigga`
  - `ofurtumi`
  - `osk`
  - `polarparsnip`
  - `reynirjr`

## Einkunn

Sett verða fyrir tíu minni verkefni þar sem átta bestu gilda 5% hvert, samtals 40% af lokaeinkunn.

Sett verða fyrir tvö hópverkefni þar sem hvort um sig gildir 10%, samtals 20% af lokaeinkunn.

> Útgáfa 0.1
